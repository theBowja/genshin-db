{
	"name": "Vermillion Hereafter",
	"rarity": [
		"4",
		"5"
	],
	"2pc": "เพิ่มพลังโจมตี 18%",
	"4pc": "หลังจากปล่อยท่าไม้ตาย จะเกิดเอฟเฟกต์ Nascent Light เป็นเวลา 16 วินาที: พลังโจมตีเพิ่มขึ้น 8%; และเมื่อพลังชีวิตของตัวละครลดต่ำลง พลังโจมตีจะเพิ่มขึ้นไปอีก 10% โดยจะเพิ่มด้วยวิธีนี้ได้มากสุด 4 ครั้ง และในทุก 0.8 วินาที จะเกิดขึ้นได้มากสุดหนึ่งครั้ง เอฟเฟกต์ Nascent Light จะหายไปเมื่อตัวละครออกจากการต่อสู้; ในระหว่างช่วงเวลาต่อเนื่อง การปล่อยท่าไม้ตายอีกครั้ง จะเป็นการล้างเอฟเฟกต์ Nascent Light ที่มีอยู่เดิม",
	"flower": {
		"name": "Flowering Life",
		"relictype": "Flower of Life",
		"description": "ของที่ระลึกโบราณ ยังคงดูมีชีวิตชีวาราวกับตอนที่ถูกเก็บเมื่อร้อยปีก่อน",
		"story": "บนหน้าผาสีชาดอันเก่าแก่ เป็นที่ที่ดอกไม้แสนงดงามเคยแย้มบานสดใส\nแม้ในยุคที่โลหิตหลั่งไหลทับถมจนกลายเป็นสีดำ แต่พวกมันก็ไม่เคยแปดเปื้อนโคลนตม\n\nMillelith อันแข็งแกร่ง ผู้แสนหนักแน่นไม่หวั่นไหว แม้จะต้องเผชิญหน้ากับปีศาจแห่งความมืดมนก็ตาม\nชาวเขาผู้เงียบงันกับจันทราสีเงิน ได้สร้างสถานที่อันเงียบสงบเพื่อพวกเขา\n\n\"ธิดาแห่งหน้าผา และ Glazed Sand Crystal เอ๋ย ได้โปรดอย่าหลั่งน้ำตาเพื่อข้าเลย\"\n\"ข้าถือกำเนิดภายใต้เงามืดของ Mt. Tianheng เข้าต่อสู้เพื่อตอบแทนความเมตตาของราชาหิน\"\n\"ฝากชีวิตไว้กับยักษาสี่แขน มุ่งสู่ห้วงเหวเวิ้งว้างเรืองรอง\"\n\"เส้นทางอันมืดมิดภายใต้เงาของหลุมดำมืด สู่วังหินที่เต็มไปด้วยคริสตัลที่งอกเงย\"\n\"ความมัวหมองจากขุมลึก ดำรงอยู่ซึ่งปีศาจร้ายอันบิดเบี้ยว\"\n\"ความน่าสะพรึงกลัว และสิ่งที่เหลือเชื่อมากมาย ก็ไม่อาจทำให้ใจข้าหวาดหวั่น\"\n\n\"สายลมยามค่ำคืนขัดจังหวะคำพูดของนายทหาร Millelith ทำให้เขาไม่อาจเอ่ยคำลา\"\nขอฝากดอกไม้ดอกน้อยนี้ให้แก่ธิดาแห่งชาวเขา เป็นของแทนใจว่าอย่าได้ลืมเลือนกัน\n\n\"สิ่งเดียวที่ทำให้ข้ากลัว คือการถูกลืมเลือน และการสูญเสีย\"\n\"หากโชคชะตากำหนดให้ข้าต้องถูกกลบฝังในที่นิรนาม ก็ได้โปรดอย่าลืมเลือนกัน\""
	},
	"plume": {
		"name": "Feather of Nascent Light",
		"relictype": "Plume of Death",
		"description": "ขนนกที่ส่องประกายอย่างสลัว ๆ และอัดแน่นไปด้วยความทรงจำมากมาย",
		"story": "ในตำนานเล่าว่าบนหน้าผาที่สูงที่สุดใน Chasm มีผู้กล้าหาญท่านหนึ่งซึ่งเคยคว้าจับขนนกอินทรีที่บินอยู่ได้ด้วยมือ\nนอกจากนี้ยังมีตำนานเล่าว่า ผู้ที่สามารถทำสิ่งนี้ได้จะถือว่าเป็นผู้มีคุณสมบัติที่จะได้ตกตายเคียงบ่าเคียงไหล่กับเหล่าเซียน\n\n\"แม้ว่าจะต้องสิ้นชีพเพราะปกป้องผู้คน หรือแม้แต่ไล่ตามสิ่งที่ปรารถนาก็ตาม ต่างก็เป็นเรื่องที่ดีทั้งสิ้น\"\n\"แต่พอคิดให้ดี ๆ มันก็เหมือนกับปลาที่ดำดิ่งลงไปในแอ่งน้ำลึก และนกที่ตกลงไปในหุบเขา\"\n\"ถึงแม้จะสามารถบรรลุความพึงพอใจของตนเองได้ แต่ก็ไม่มีใครรู้จัก ท้ายที่สุดก็ถูกลืมเลือนไป\"\n\"ปุถุชนอย่างข้า ก็เหมือนขนนกที่ติดอยู่ในพายุทอร์นาโด หมุนเคว้งคว้าง ลอยละลิ่วร่วงหล่นไปในห้วงอากาศ\"\n\"สิ่งที่เรียกว่าความอยู่รอด และสิ่งที่เรียกว่าความยืนหยัดล้วนแต่เป็นเพียงความว่างเปล่า ไร้ความหมายสินะ\"\n\nเสียงกระซิบแห่งความมืดมน ได้เขย่าหัวใจของผู้ที่ไม่สามารถสร้างชื่อเสียงให้เลื่องลือได้...\n\nแต่ในที่สุดสงครามก็สิ้นสุดลง ทหารหลายคนหลับใหลอยู่ในห้วงลึกชั่วนิรันดร์\nเสียงกรีดร้องลึกลับของกองทัพมืดก็ค่อย ๆ เลือนจางหายไปอย่างเงียบ ๆ ราวกับระลอกคลื่น\nแม้ว่าช่วงชีวิตมนุษย์จะแสนสั้น แต่ผืนแผ่นดินจะจดจำทุกสิ่งไว้ตราบนานเท่านาน"
	},
	"sands": {
		"name": "Solar Relic",
		"relictype": "Sands of Eon",
		"description": "นาฬิกาโบราณที่ดูแข็งแรงทนทาน ตัวเรือนเปล่งประกายแวววับด้วยทรายคริสตัล",
		"story": "ตามตำนานเล่าว่าเมื่อราชาแห่งหินยังเยาว์วัย ดวงตะวันเคยเป็นราชรถสูงที่วิ่งแล่นไปรอบโลก\nเมื่อยามสามพี่น้องแห่งราตรีได้สิ้นชีวิตลงจากภัยพิบัติ ราชรถดวงตะวันก็ได้ร่วงหล่นลงไปในหุบเหวลึก\nชาวเขาทุกคนต่างเชื่อว่าดวงตะวันจะได้รับการฟื้นฟู และกลับมาส่องสว่างบนท้องฟ้าที่มืดมิดได้อีกครั้ง\nแม้ว่าราชรถดวงตะวันจะกลับไปยังทิศตะวันออกอันไร้จุดสิ้นสุด แต่ชิ้นส่วนของมันกลับหลงเหลือบางสิ่งเอาไว้ตลอดกาล\nหลังจากที่ชาวเขาอพยพไปที่เมืองท่าแล้ว ก็ได้นำชิ้นส่วนนั้นไปบดเป็นทรายคริสตัล และขายให้กับผู้ที่รู้คุณค่าของมัน\n\n\"อย่าพูดล้อเล่นแบบนั้น นั่นเป็นเพียงข่าวลือในหมู่ชาวบ้านที่ไม่ได้น่าเชื่อถืออะไร จะไปเชื่อได้ง่าย ๆ ได้ยังไงกันเล่า\"\n\"คนค้าขายใน Shenglu Hall ได้สิ้นความเขลาไปเนิ่นนานแล้ว ทั้งยังลืมอดีตที่ไร้สาระไปจนหมดสิ้นแล้วด้วย\"\n\"เพราะอย่างไรก็ตาม ทรายคริสตัลเรืองแสงก็ไม่เหมาะสมที่จะนำไปทำเป็นเครื่องปั้นดินเผา และไม่เหมาะกับการทำเป็นสีที่หรูหรา\"\n\"ตามคำบอกเล่าของคนงานเหมือง Chasm... แม้ว่าจะไม่ใช่เรื่องราวที่น่าเชื่อถือก็ตาม\"\n\"นาฬิกาเรือนนี้และทรายคริสตัลบางส่วนได้มาจากทหาร Millelith เมื่อห้าร้อยปีที่แล้ว\"\n\nหุบเหวอันมืดมิดที่ความสว่างและความมืดต่อกรกันอยู่ แม้แต่ความแข็งแกร่งของยักษาก็ยากที่จะต้านทานเอาไว้ได้\nมนุษย์ปุถุชนต้องการแสงสว่างยิ่งกว่า เพื่อที่จะได้ไม่หลงทางหายไปในม่านเหล็กอันมืดมิดที่กลืนกินผู้คนม่านนั้น\nทหาร Millelith รวบรวมทรายเรืองแสงมาเพื่อส่องแสงสว่าง ซึ่งราวกับแสงจันทร์ที่นวลผ่อง\nในการคำนวณเวลาที่มนุษย์ใช้ในหุบเหวลึก นาฬิกาเรือนนี้เป็นหลักฐานพิสูจน์ที่ยังคงส่งต่อจากรุ่นสู่รุ่น"
	},
	"goblet": {
		"name": "Moment of the Pact",
		"relictype": "Goblet of Eonothem",
		"description": "แก้วโบราณที่ทำจากทรายคริสตัล ดูเหมือนว่าจะยังคงไม่หม่นหมองไปตามกาลเวลา",
		"story": "ผืนดินเป็นที่รู้จักในนาม \"Chasm\" ที่ส่องประกายระยิบระยับสีชาดมาตั้งแต่สมัยโบราณ\nคนงานเหมืองในภูเขา หรือพ่อค้าอัญมณีในตลาดยังคงกล่าวถึงตำนานเกี่ยวกับยักษามาจนถึงทุกวันนี้\nว่ากันว่ามีนักเดินทางผู้โดดเดี่ยวที่มีสี่แขนบนไหล่ ได้เดินทางมาถึงดินแดนรกร้างที่ ดวงดาวได้ร่วงหล่นลงไป\nเมื่อชาวชนเผ่าได้ยินว่ามีนักเดินทางผู้โดดเดี่ยวที่ขับไล่ความชั่วร้ายได้มาเยือนดินแดนแห่งนี้ ก็ได้ทยอยกันมาอย่างไม่ขาดสาย\n\n\"แขกผู้มาเยือนจากแดนไกลเอ๋ย ได้โปรดรับสุราของพวกเรา แล้วได้โปรดรับฟังสิ่งที่พวกเราพูดด้วยเถิด\"\n\"สุราภูเขาเก่าเปรี้ยวขมยากกลืนลง มิอาจเทียบเท่าสุราของ Mt. Tianheng ที่ Rex Lapis ยกย่อง\"\n\"แต่สวรรค์ประทานพรให้ชาวเขาด้วยอัญมณีหายาก และหยกล้ำค่า พวกเราจึงขุดเหมืองหินเพื่อหาเลี้ยงชีพ\"\n\"ต้องขอบคุณความกรุณา และความเมตตาของ Rex Lapis แม้ว่าชีวิตจะไม่ดีเท่าที่คาดหวัง แต่ก็ยังมั่งคั่ง ไร้กังวล\"\n\"แต่อย่างนั้น ทุกสิ่งทุกอย่างล้วนเปลี่ยนไป เงามืดมิด เข้าบดบังคำอวยพรของดวงดาวที่ร่วงหล่น\"\n\"วันนี้ ถึงแม้เราจะไม่มีของขวัญล้ำค่าใดมอบให้ แต่ยังคงบากหน้ามาขอความช่วยเหลือ\"\n\nผู้มาเยือนรับฟังคำวิงวอนของเหล่าคนเฒ่าคนแก่ พลางจิบสุราขมปร่าในแก้วอย่างเงียบ ๆ\nไม่มีแม้แต่ถ้อยคำคำสัญญา หรือการเหยียดหยามมนุษย์ที่ไม่ประมาณตน เขาหันกลับไปทางทิศตะวันออกโดยไม่สนการเหนี่ยวรั้งใด\n\nเรื่องราวหลังจากนั้น ก็เป็นอย่างที่ทุกคนทราบกันดี...\n\nแต่กระนั้นแก้วสุราทรายคริสตัลแสนเรียบง่าย ที่ครั้งหนึ่งเขาเคยใช้ดื่มกับชาวบ้าน ยังถูกเก็บรักษาไว้เป็นหลักฐานแห่งสัญญาจวบจนถึงทุกวันนี้"
	},
	"circlet": {
		"name": "Thundering Poise",
		"relictype": "Circlet of Logos",
		"description": "ว่ากันว่าเป็นหน้ากากที่ชาวภูเขาทำขึ้นให้ยักษา ภายนอกดูเรียบง่ายและดั้งเดิม แต่พื้นผิวยังคงแวววาว ไม่เสียประกายเมื่อกระทบแสง",
		"story": "ณ Tianqiu มียักษา ที่มีแขนอันทรงพลังทั้งสี่\nจากแดนไกลถึง Chasm ชาวเผ่าล้วนแซ่ซ้อง\nจัดงานรื่นเริง อาหารพรั่งพรู\nมือถือดาบบุกเข้า Chasm ขจัดทุกข์เข็ญแด่ผู้คน\nรวดเร็วดุดันราวกับอสูร เห็นเพียงเนตรสีม่วงกะพริบไหว\nสายฟ้าแลบทะลุเงามรณะ แลฟ้าร้องมลายความมืดสิ้น\nหมู่เมฆาซ่อนห้วงเหว กลืนกินนภาทางช้างเผือก\nลมป่ากู่ร้อง ซินนาบาร์ซุกซ่อนท่ามกลางความมืดมิด\nเทือกเขาสะเทือนลั่น หุบเขาทรุดตัวลง\nเหวลึกพังทลายพื้นดินร้องคำราม ทันใดพลันเงียบสงัด\nเมฆาบดบังสุริยันคล้อย วิหคร่ำคร่ำครวญไห้\n\"ได้ยินไหม เสียงกลองจากลมเหนือ สายน้ำวนดูดกลืนผู้กล้าหาญไปไม่หวนกลับ\"\n\"เห็นหรือไม่ ยักษาที่ต่อสู้เพื่อท้องฟ้ายามรุ่งอรุณ ถอดถอนใจแด่ชีวิตที่ปลิดปลิวไป\""
	}
}