{
	"id": 14001,
	"name": "Blizzard Strayer",
	"effect2Pc": "ได้รับโบนัสความเสียหายน้ำแข็ง 15%",
	"effect4Pc": "เมื่อโจมตีศัตรูที่ได้รับผลกระทบของธาตุน้ำแข็ง อัตราคริจะเพิ่มขึ้น 20%; หากศัตรูตกอยู่ในสภาวะแช่แข็ง อัตราคริจะเพิ่มขึ้นอีก 20%",
	"flower": {
		"name": "Snowswept Memory",
		"relicType": "EQUIP_BRACER",
		"relicText": "Flower of Life",
		"description": "ดอกไม้น้ำแข็งที่ปัจจุบันได้สูญพันธุ์ ไปแล้ว แม้แต่นักรบผู้แกร่งกล้าและภาคภูมิ ยังต้องก้มหัวให้",
		"story": "ดอกไม้น้ำแข็งที่จะแช่แข็งไปตลอดกาล ถูกเด็ดขึ้นมาโดยมือที่แสนอ่อนโยน\nสำหรับใครบางคนแล้ว อาจจะทำให้เขาเห็นความหนาวเย็นเป็นอ้อมกอดที่อบอุ่น\n\n\"ภาพจิตรกรรมฝาผนังชุดที่สี่นี้ถูกเตรียมไว้สำหรับคุณ ซึ่งภาพของคุณนั้นจะติดอยู่บนผนังนี้ตลอดไป\"\n\"เพื่อภาพวาดนี้ เพื่อทุก ๆ คน ฉันจะรออยู่ที่นี่ตลอดไป เพื่อเฝ้าภาวนาถึงการกลับมาของคุณ\"\n\nหญิงสาวยืนอยู่เบื้องหน้ากำแพงสีขาว ยิ้มพร้อมกับเหน็บดอกไม้ดอกเล็ก ๆ ดอกหนึ่งไว้บนอกของผู้กล้า\nนั่นคือคนที่สง่างามและสงบนิ่ง ซึ่งแม้จะเผชิญกับความตายและความสิ้นหวังก็ยังไม่หวั่นไหว\n\nการกระทำที่กล้าหาญของเขาถูกลืมและฝังอยู่ในพายุทางเหนือและในที่สุดหิมะก็ละลาย\nแต่ถึงลมกับหิมะก็หายไปแต่ดอกไม้นี้ก็ยังไม่เหี่ยว"
	},
	"plume": {
		"name": "Icebreaker's Resolve",
		"relicType": "EQUIP_NECKLACE",
		"relicText": "Plume of Death",
		"description": "ขนนกที่แผ่ออร่าความเย็นออกมา แค่ได้สัมผัสก็แทบรู้สึกได้ถึงสายลมที่พัดรุนแรง ดั่งอยู่บนยอดภูเขาหิมะ",
		"story": "ขนของนกนักล่าที่ไม่ได้เป็นส่วนหนึ่งของฤดูหนาวอันหนาวเหน็บ ให้ความรู้สึกเย็นเฉียบยามสัมผัส\nเมื่อคุณสัมผัสกับมัน ก็ราวกับจะรับรู้ได้ถึงเสียงอันโหยหวนของความไม่ยอมจำนนแต่ก็สิ้นหวังท่ามกลางพายุหิมะ\n\nไม่ต้องการรังหรือที่พักพิง นกจะเผชิญหน้ากับพายุอย่างภาคภูมิ\nเมื่อถูกสายลมหนาวเข้าโหมกระหน่ำ และถูกปกคลุมไปด้วยหิมะและน้ำแข็ง ดูราวกับว่ามันถูกเคลือบด้วยอัญมณีที่เปล่งประกาย\n\nครั้งหนึ่งเคยเป็นของเหยี่ยวที่โผบิน จากนั้นจึงถูกพัดด้วยสายลมที่โหมกระหน่ำจนร่วงหล่นลงมา\nมันล่องลอยไปกับสายลมอยู่ชั่วขณะ แล้วก็ถูกน้ำค้างแข็งที่เกาะอยู่ทำให้อ่อนล้า จากนั้นเมื่อไม่อาจทานทนได้อีกต่อไป จึงร่วงหล่นลงสู่พื้นหิมะ\n\n\"ฉันเชื่อว่านกที่ร่าเริงจะติดตามคุณ และบินกลับไปยังสวนของพระราชวังฤดูร้อนอันเขียวชอุ่ม\"\n\"สิ่งมีชีวิตทั้งหลายที่ถูกความหนาวเย็นขับไล่ เหล่าเด็กน้อยผู้น่าสงสารที่สูญเสียบ้านเกิด พวกเขาจะกลับไปที่รังแห่งความฝันพร้อมกันกับคุณ\"\n\nผู้กล้าผู้แบกภาระอันหนักอึ้งลังเลอยู่ท่ามกลางพายุหิมะที่ไร้ขอบเขต พยายามอย่างหนักที่จะแยกแยะสีของขนนกนั้น\nขนนกซึ่งถูกผนึกอยู่ภายในน้ำแข็ง สีของมันค่อย ๆ ซีดจางไปเช่นเดียวกับภารกิจของผู้กล้า"
	},
	"sands": {
		"name": "Frozen Homeland's Demise",
		"relicType": "EQUIP_SHOES",
		"relicText": "Sands of Eon",
		"description": "อุปกรณ์บอกเวลาชาวเมืองที่รอคอยนักรบของพวกเขาหวนกลับมา สิ่งที่ไหลวนอยู่นั้นไม่ใช่เม็ดทราย หากแต่เป็นเกล็ดหิมะที่ไม่มีวันละลาย",
		"story": "นาฬิกาทรายโบราณที่มีคริสตัลน้ำแข็งแบบละเอียดไหลอยู่ข้างใน\nแม้แต่ฤดูหนาวที่หนาวที่สุด ก็ไม่สามารถแช่แข็งเวลาให้หยุดนิ่งได้\n\n\"ความหนาวเหน็บที่ลงมาจากฟากฟ้านั้นแช่แข็งได้แม้กระทั่งกาลเวลา\"\nมีข่าวลือเช่นนี้เกิดขึ้นท่ามกลางเมืองแห่งขุนเขาที่ถูกรายล้อมด้วยหิมะ\n\nในตอนที่ผู้กล้าก้าวข้ามกำแพงแห่งลมและน้ำแข็ง เป็นช่วงเวลากลางดึกที่พายุหิมะร้องโหยหวน\nไม่ว่าจะเป็นแสงอาทิตย์หรือแสงจันทร์ ต่างก็ยากที่จะสาดแสงลอดผ่านสายลมสีขาวไปได้\nไม่ว่าพายุหิมะจะเย็นแค่ไหน มันเป็นไปไม่ได้ที่จะหยุดกระแสการไหลของเวลา\n\nแม้ว่าเมืองจะถูกฝังอยู่ใต้น้ำแข็งก็ตาม\nแม้แต่ฮีโร่เองก็หายไปจากความทรงจำ"
	},
	"goblet": {
		"name": "Frost-Weaved Dignity",
		"relicType": "EQUIP_RING",
		"relicText": "Goblet of Eonothem",
		"description": "แก้วที่สลักขึ้นจากน้ำแข็ง ที่ทั้งเย็นเฉียบและกัดกินดั่งฤดูหนาว เจ้าของเดิมเคยใช้มันในการดื่มสุราที่ละลายจากมัน",
		"story": "คนต่างถิ่นซึ่งครั้งหนึ่งเคยตามหาความหวังแทนผู้อื่นท่ามกลางฤดูหนาวอันหนาวเหน็บ\nถึงแม้ว่าจะเป็นภาชนะสำหรับดื่ม แต่ก็แกะสลักขึ้นมาจากน้ำแข็ง\n\nไวน์รสขมที่ดื่มจากแก้วใบนี้ เย็นราวกับมีใบมีดกรีดตั้งแต่คอลงไปถึงช่องท้อง\nรสชาติที่คนทั่วไปได้แต่ยืนมองและชื่นชมอยู่ไกล ๆ แต่ผู้กล้าผู้เงียบขรึมกลับเพลิดเพลินไปกับมัน\n\nเขาคือนักรบผู้เงียบขรึมราวกับน้ำแข็ง ชายผู้ใช้ร่างกายของเขาในการปิดกั้นสายลมที่พัดจากดวงดาว\nหญิงสาวผู้วาดภาพไม่พอใจเพียงแค่ได้รับการปกป้อง เธอทิ้งถ้อยค้ำแนะนำให้แก่ชายที่เธอชื่นชมดังนี้:\n\n\"หากความขี้ขลาดและความสิ้นหวังในธรรมชาติเข้าครอบงำคุณ และทำให้คุณไม่หวนกลับมาอีกต่อไป เช่นนั้น...\"\n\"...ก็ขอให้คุณมีชีวิตต่อไป อย่าได้มุ่งสู่หนทางแห่งความพินาศ และจมลงสู่การถูกลืมเลือนอันแสนเย็นยะเยือกร่วมกันกับเรา\"\n\nดื่มไวน์รสขมอันเย็นเฉียบอีกครั้งเพื่อเตรียมความพร้อมก่อนออกเดินทาง เขาเบี่ยงหน้าหนีเพื่อเลี่ยงสายตาอันเปียกชุ่มของหญิงสาวที่อยู่ตรงหน้า\nก้าวเดินไปในเส้นทางแห่งการแสวงหาที่ไม่มีที่สิ้นสุด มุ่งไปสู่ดินแดนแห่งหิมะและความลึกลับ"
	},
	"circlet": {
		"name": "Broken Rime's Echo",
		"relicType": "EQUIP_DRESS",
		"relicText": "Circlet of Logos",
		"description": "มงกุฎของผู้กล้าในยุคโบราณที่ฝันอยากจะเอาชนะความหนาวเหน็บ มันคือหลักฐานแห่งความกล้าหาญของเจ้าของเดิมของมัน ในการเผชิญหน้ากับสภาพอากาศอันแสนหนาว",
		"story": "ผู้กล้ามุ่งสู่เส้นทางแห่งการกอบกู้พร้อมกับความหวังที่เหลือเพียงน้อยนิด\nเขาสวมมงกุฎแห่งฤดูหนาว ก้าวออกไปอย่างเด็ดเดี่ยวและหายไปในพายุหิมะที่ไร้ขอบเขต\n\nแบกรับสัญญาที่มีต่อเมืองแห่งขุนเขา แบกรับแววตาที่ใสเป็นประกายของพวกเขา ผู้กล้าผู้ไม่เคยเกรงกลัวต่อสิ่งที่ไม่รู้จักนอกม่านน้ำแข็ง\nทิวทัศน์ของภูเขาซึ่งครั้งหนึ่งเคยเขียวชอุ่ม พรจากท้องฟ้าอันไกลโพ้นที่จะไม่มีวันหล่นลงมาอีก ทั้งหมดคือพลังที่ไม่มีวันสิ้นสุดของผู้กล้า\n\n\"ข้ามผ่านประตูที่ถูกผนึกโดยน้ำแข็ง เดินลึกเข้าไปตามทางเดิน\"\n\"เขาหักกิ่งสีขาวเงิน และนำความหวังไปสู่ประเทศแห่งหิมะ\"\n\nหญิงสาวร้องเพลงเพื่อปลอบโยนให้กับผู้คนของเธอ ดูแลความทรงจำทั้งหมดของเธอที่มีต่อเขา\nเธอยังคงเชื่อมั่นต่อไปว่าเขาจะกลับมาอยู่ข้างกาย พร้อมกับความหวังอันอบอุ่นที่จะไม่มีวันสั่นคลอน\n\nแต่สุดท้ายผู้กล้าซึ่งเดินหายไปในหิมะ ก็ไม่สามารถกลับมาได้ทันเวลา\nคำพูดเกลียดชังที่ถูกสายลมและหิมะกัดเซาะมานานคอยกระซิบบอกว่าเขาได้หนีไป..."
	}
}