{
	"id": 15027,
	"name": "Desert Pavilion Chronicle",
	"effect2Pc": "ได้รับโบนัสความเสียหายลม 15%",
	"effect4Pc": "หลังจากที่การชาร์จโจมตีถูกศัตรู ความเร็วของการโจมตีปกติของตัวละครนี้ จะเพิ่มขึ้น 10% โดยที่การโจมตีปกติ, การชาร์จโจมตี และการโจมตีพุ่งลงจากอากาศ จะสร้างความเสียหายเพิ่มขึ้น 40% เป็นเวลา 15 วินาที",
	"flower": {
		"name": "The First Days of the City of Kings",
		"relicType": "EQUIP_BRACER",
		"relicText": "Flower of Life",
		"description": "ดอกไม้ประดิษฐ์ที่เปล่งประกายแสงออกมาอย่างน่าประหลาด ราวกับมีเสียงหัวเราะอันแผ่วเบาลอยออกมาเมื่อลองเงี่ยหูฟัง",
		"story": "คนสูงศักดิ์ผู้ร่วงหล่นสู่ฝุ่นทรายเอ๋ย โปรดรับฟังถ้อยคำของคนแก่ตาบอดผู้นี้...\nถ้อยคำบอกกล่าวถึงบทเรียนที่เมือง Gurabad ได้รับ ถ้อยคำเกี่ยวกับดอกไม้สร้างจากมือมนุษย์ที่มลายสิ้นในชั่วอึดใจ\nถ้อยคำเล่าถึงราชาผู้เกิดมาอย่างต่ำต้อย รวมถึงแรงคลั่งรักและความโกรธเกรี้ยวของญิณ...\n\nตำนานเล่าขานไว้ว่า หลังคู่ครองของราชันทรายชาดจากไป เขาได้ทำสัญญากับมนุษย์ธรรมดาโดยมีญิณเป็นทูต\nมีเพียงผู้ที่จิตใจยังไม่ผ่านความยากลำบากจนแข็งกระด้าง และผู้ที่ยังไม่ถูกความลวงหลอกกลืนกินเท่านั้น\nถึงมีสิทธิ์เป็นราชาผู้ปกครองฝ่ายมนุษย์ ประหนึ่งโหราจารย์ผู้ชี้นำฝูงแกะที่สับสนหลงทาง\nด้วยเหตุฉะนี้ ภายใต้ความเมตตาและความเข้มงวดของผู้เป็นนาย ญิณก็มีตัวเลือกเกิดขึ้นภายในใจ...\nOrmazd คนเลี้ยงแกะที่ยังหนุ่มแน่นในตอนนั้น ได้ตกสู่ห้วงความรักร่วมกับ Liloupar ผู้ถือกำเนิดจากบงกช\n\n\"ข้าจะมอบพรให้เจ้าไปอีกสิบภพสิบชาติ ทว่าราคาที่ต้องแลกนั้นคือคมดาบแห่งการแก้แค้น และสุราสีโลหิตที่หลั่งริน\"\n\"เพราะแรงคลั่งรักของญิณย่อมควบคู่ไปด้วยตัณหาความละโมบ และสุดท้ายจะจบด้วยการแก้แค้นที่ยุติธรรมสำหรับตัวเอง\"\n\nภายใต้แสงจันทร์ส่อง Ormazd หาได้เก็บเอาคำเตือนมาใส่ใจ...\nราวกับคิดว่าโทษทัณฑ์แห่งโชคชะตานั้น ยังไกลห่างจากชายหนุ่มผู้กล้าหาญไปไกลแสนไกล\nภายใต้การช่วยเหลือของญิณ คนเลี้ยงแกะหนุ่มได้กลายเป็นผู้นำของชนเผ่าเร่ร่อน\nเวลาต่อมา Ormazd คว้าชัยเหนือผู้ปกครองดินแดนอื่นอีกมากมาย และขึ้นครองบัลลังก์ชาวมนุษย์ในที่สุด\n\nเมือง Gurabad เป็นดั่งดอกไม้ที่บานสะพรั่งบนหินผาด้วยการสร้างจากมือมนุษย์ และกลายเป็นนครหลวงของมวลมนุษย์\nคนเลี้ยงแกะ Ormazd หรือก็คือราชาชาวมนุษย์ในปัจจุบัน ผู้เป็นตัวแทนของนายแห่งทรายชาด\nถึงกระนั้น ขณะที่ดอกไม้สดเบ่งบานล้วนมีแต่คนเชยชมกลิ่นหอมรัญจวน ผู้ใดเล่าจะคิดไปถึงว่า...\nสิ่งที่ก่อร่างสร้างขึ้นหลังการบานสะพรั่งนั้น กลับเป็นผลแห่งความตายรสขมขื่นและรุนแรง\n\nXiphos ก้าวเข้าสู่เส้นทางอันมุ่งไปนครแห่งไพลิน ตามตำนานในอดีตที่อาจารย์ได้เล่าให้ฟัง\nบทเรียนของเมื่อวานที่ถูกฝังกลบใต้ทรายสีทองในวันนี้ พรุ่งนี้จะเริ่มเปิดการแสดงขึ้นอีกครั้งในช่วงเวลาที่สายลมพัดไม่รู้จบ..."
	},
	"plume": {
		"name": "End of the Golden Realm",
		"relicType": "EQUIP_NECKLACE",
		"relicText": "Plume of Death",
		"description": "ขนนกเทียมที่ใสแวววาวดุจคริสตัล หนึ่งในมรดกที่ถูกทิ้งไว้ของอาณาจักรมนุษย์ยุคโบราณ ราวกับว่าเสียงของอินทรีเอง ก็ยังถูกผนึกไว้ภายใน",
		"story": "เหล่าคนพเนจรผู้อ่อนเยาว์เอ๋ย โปรดรับฟังถ้อยคำของคนแก่ตาบอดผู้นี้...\nถ้อยคำเกี่ยวกับเศษซากของเมือง Gurabad ถ้อยคำที่เล่าถึงจุดจบของความใฝ่ฝันอันบ้าระห่ำ...\nถ้อยคำที่บอกถึงหลังคาโค้งประดับด้วยอัญมณีส่องประกายดุจดวงดาว ถ้อยคำที่เกี่ยวข้องกับหลายประเทศที่แตกหักกัน\n\nหอคอยและวิหารทองคำสูงเสียดฟ้าถูกกลืนกินโดยคลื่นแห่งความโกรธแค้น พระราชวังและตำหนักถูกยึดครองโดยประชาชนผู้ยากแค้น...\nฝูงประชาคั่งแค้นไล่ตามไปตามคำชี้นำของผู้สวมหน้ากากทองเหลือง ผู้มีความรู้ต่างเรียกเหตุการณ์นี้ว่า \"โรคระบาดครั้งใหญ่\"\nหลังเมือง Gurabad ล่มสลายลงจากโรคระบาดครั้งใหญ่อันมืดมิดครั้งนี้ นายใหญ่แห่งทรายสีชาดก็ได้จมสู่เส้นทางความพินาศแห่งตน...\nเพราะประสบผลกรรมจากเล่ห์กลอุบายชั่วร้าย ญิณ Liloupar ผู้เกิดจากบงกชจึงได้รับกรรม ทำให้วิญญาณแตกเป็นหลายชิ้นส่วน\nขณะที่อาณาจักรโอเอซิสอันอุดมสมบูรณ์ พังทลายลงท่ามกลางผืนทรายในชั่วข้ามคืน หลายเผ่าพันธุ์และหลายเมืองก็เกิดความโกลาหลขึ้นอีกครา...\nหลังจากนั้น มนุษย์ท่ามกลางทะเลทรายและโอเอซิสก็ได้แยกตัวออกเป็นเจ็ดประเทศ โดยมีนครแห่งไพลินอย่าง \"Tulaytullah\" ที่ยิ่งใหญ่ที่สุด\n\n\"ข้ามั่นใจว่าตัวเองมีชีวิตอยู่มาอย่างยาวนาน และเคยเป็นสักขีพยานในเรื่องราวของคนโง่กับคนชั่วมานับไม่ถ้วน...\"\n\"ยามข้าเยาว์วัย กำแพงยักษ์ที่หลอมขึ้นจากโลหะทองแดง เคยค้ำยันหลังคาโค้งประดับอัญมณีที่เป็นดั่งคลื่นทะเลใต้แสงจันทร์\"\n\"ยามข้าเยาว์วัย คูคลองของ Tulaytullah ถักทอเป็นตาข่ายพร่างพราว แสงไฟแข่งกันส่องสว่างกับดวงจันทร์...\"\n\"ในวันนี้ที่ข้าสูญเสียดวงตาไปทั้งคู่ กลับได้ประจักษ์กับชนชั้นสูงที่ตกเป็นทาส องค์ชายผู้ถูกเชลยศึกขับไล่จากตำแหน่ง...\"\n\"ในวันนี้ที่ข้าสูญเสียดวงตาไปทั้งคู่ กลับกำลังเล่าถึงเรื่องผู้มีปัญญาที่ถูกลอบสังหารโดยชนชั้นสูง เรื่องนักระบำต่างแดนผู้แย่งชิงอำนาจ...\"\n\"เมืองเกิดขึ้นและล่มสลายในแค่หนึ่งห้วงฝันเมามาย คนดีและคนชั่วในนั้นต่างถูกบดทับแตกสลายราวกับข้าวเปลือกใต้โม่\"\n\nทะเลแห่งไพลินถูกกลบหายไปด้วยคำลวงนับไม่ถ้วน ถ้อยคำลวงเหล่านั้นได้กลายเป็นตำนานและประวัติศาสตร์...\nแม่ทัพผู้เคยรุกรานเมืองมากมายเหลือคณานับ สุดท้ายข้างกายก็เหลือทาสรับใช้คอยนำทางเพียงผู้เดียว\nทาสรับใช้วัยละอ่อนครอบครอง \"กุญแจ\" และความหวังเลือนรางที่จะฟื้นฟูบ้านเกิดเมืองนอน...\nราชาผู้สิ้นลมอย่างน่าขัน เพียงเพราะการล่าเหยี่ยวนั้น บนลำคอของเขามีรอยมีดประดับไว้ด้วยเลือดเจิ่งนอง\nนักระบำสาวผู้ให้คำมั่นสัญญากับองค์ชาย ในใจกลับโอบอุ้มเต็มไปด้วยความเคียดแค้นที่มีต่อทรราชผู้เลือดเย็น...\n\nมือของมนุษย์ได้สร้างร่างเหยี่ยวโบยบิน และบรรจุเสี้ยววิญญาณญิณที่แตกสลายไว้ในนั้น\nเหินทะยานขึ้นจากยอดผาเมือง Gurabad บินพาดผ่านเมืองแห่งทะเลทรายอันน่าสลด...\nในที่สุดก็บินมาตกอยู่ในมือของทายาทของผู้ฉาบด้วยทอง ความทรงจำเลือนหายดั่งเม็ดทรายที่ร่วงหล่น\nขนนกมนุษย์สร้างที่นอนนิ่งกลางผืนเนินทราย เป็นการประกาศการล่มสลายของอาณาจักรอย่างเงียบงัน...\n\nท่ามกลางเสียงแก่เฒ่า องค์ชายผู้เหลือรอดหวนนึกถึงพระราชวังในบ้านเกิดที่ถูกแผดเผา\nครั้นเวลานั้น อาจารย์ยังเป็นแม่ทัพกับกวีคนหนึ่ง ที่สวามิภักดิ์ต่อทรราชผู้ทำลายบ้านเมืองของตัวเอง\nกงเกวียนกำเกวียน คนหนึ่งสูญเสียตาทั้งคู่ อีกคนสูญเสียบัลลังก์...\nวงล้อแห่งโชคชะตายังคงหมุนเวียน และคอยโปรยซากเศษเสี้ยวความหวังสู่โลกมนุษย์ต่อไป"
	},
	"sands": {
		"name": "Timepiece of the Lost Path",
		"relicType": "EQUIP_SHOES",
		"relicText": "Sands of Eon",
		"description": "กลไกจากยุคสมัยโบราณ เศษเสี้ยวของญินยังคงเปล่งแสงอยู่ที่ใจกลาง และสั่นไหวอย่างแผ่วเบา ราวกับกำลังบอกอะไรบางอย่าง...",
		"story": "\"ท่านแม่... ท่านแม่...!\"\n\"แก่ชราตั้งแต่ครั้นถือกำเนิด สติที่แตกสลายคอยประคับประคองพลังอันยิ่งใหญ่...\"\n\"มิเคยลิ้มรสความหอมหวานของน้ำนม มิเคยสัมผัสความอบอุ่นของน้ำคร่ำ...\"\n\"หยาดน้ำตาแห้งระเหยจากตะวันแรงกล้า ความรื่นรมย์ยินดีเพียงชั่วขณะถูกฟันเฟืองบดขยี้...\"\n\"พวกข้าหาได้เกิดมาจากการหลอมรวมของความรัก ทว่าต่างเกิดขึ้นจากความชิงชังและห่างเหิน...\"\n\n\"ท่านแม่... ท่านแม่...!\"\n\"พวกข้าไร้ซึ่งความทะนงตัว และขาดซึ่งสติปัญญาที่จะโพนทะนา...\"\n\"ไร้หลักแหล่งให้ดำรงอาศัย และก็ไร้เวลาว่างให้ได้พักผ่อน...\"\n\"คอหอยถูกแทนที่ด้วยหลอดโลหะ หน้าท้องบวมเป่งไม่มีสะดือให้เห็น...\"\n\"มารดาผู้มิเคยให้กำเนิดแก่พวกข้าเอ๋ย ขอให้โรคร้ายทั้งเจ็ดบันดาลสู่ท่าน...\"\n\n\"ท่านแม่... ท่านแม่...!\"\n\"พวกเขาเป็นวิญญาณของเครื่องจักรไร้วิญญาณ เป็นทาสในหมู่ญิณทั้งหลาย...\"\n\"พวกเขามิเคยได้รับนาม และมิเคยได้ยินใครขานเรียก...\"\n\"ร่างกายถูกสลักขึ้นด้วยความทนทุกข์และเจตนาชั่วร้าย ร่างกายซึ่งขับเคลื่อนด้วยแรงเคียดแค้น...\"\n\"ความโกรธแค้นนับหมื่นนับพันรวมตัวกันอยู่ภายใน และสร้างทุกสิ่งขึ้นด้วยความปรารถนาที่จะทำลายล้างให้สิ้น...\"\n\n\"ยามแสงจันทร์สาดส่องลงบนใบหน้าที่วิกลตั้งแต่เกิดนั้น พวกข้าได้ลั่นวาจาเป็นครั้งสุดท้าย...\"\n\"ขอให้เม็ดกรวดทรายอัดแน่นปอดทั้งคู่ที่แห้งเหี่ยว ขอให้สรรพสิ่งที่เขียวชอุ่มกลายเหี่ยวไหม้...\"\n\n\"ในที่สุด พวกข้าก็หลุดพ้นจากโซ่ตรวนที่ตรึงเอาไว้ตั้งแต่เกิด...\"\n\"ในที่สุด พวกข้าก็กลับคืนสู่ อ้อมอกของผู้บริสุทธิ์ที่ต้องตกระกำลำบากอย่าง Shirin...\""
	},
	"goblet": {
		"name": "Defender of the Enchanting Dream",
		"relicType": "EQUIP_RING",
		"relicText": "Goblet of Eonothem",
		"description": "ถ้วยทองคำโบราณ ที่มีรูปทรงสวยงามหรูหรา ภายในที่ว่างเปล่านั้น ราวกับมีเสียงกระซิบสะท้อนอยู่",
		"story": "นักเดินทางผู้มาดื่มกินน้ำแร่เอ๋ย โปรดรับฟังถ้อยคำของคนแก่ตาบอดผู้นี้...\nถ้อยคำที่กล่าวถึงบทโศกแห่งเมือง Gurabad ถ้อยคำที่เกี่ยวกับฝันประหลาดของนายแห่งทรายสีชาด...\nถ้อยคำซึ่งเล่าถึงเศษเสี้ยวญิณกล้าหาญผู้สัตย์ซื่อ รวมถึงถ้อยคำที่บอกถึงความทรยศของพวกพ้อง\n\nตำนานเล่าขานว่า ยามเมื่อราชินีแห่งบุปผาร่วงโรย บริวารญินหลายตนของนางได้หันไปสวามิภักดิ์ต่อราชา Deshret แทน\nราชา Deshret คอยตามหาสรวงสวรรค์ในวันเก่า ณ จุดที่เสาสวรรค์ตกลงอย่างไม่รู้จักเหน็ดเหนื่อย และได้สร้างโอเอซิสนิรันดร์ขึ้น...\nญิณยิ่งใหญ่นามว่า \"Ferigees\" ได้รับสั่งจากนายแห่งทรายสีชาดให้เป็นผู้ปกครองโอเอซิส\nเพื่อปกปักรักษาสุสานซึ่งนายหญิงหลับใหล นางเคยใช้พลังแห่งญิณ เพื่อคงรักษาน้ำแร่ไม่ขาดสาย\nแพร่ขยายความเขียวชุ่มไปทั่วทะเลทรายดั่งดาวพร่างพราย และมอบแหล่งพักพิงให้แก่ผู้ร่อนเร่ซึ่งสูญเสียบ้านเกิดเมืองนอนไป...\n\nเวลาต่อมา ภายใต้การนำของญิณ Liloupar เมืองห้อมล้อม \"โอเอซิสนิรันดร์\" ที่ถูกปกครองด้วยราชาชาวมนุษย์ก็ได้ก่อร่างสร้างตัวขึ้น\nด้วยความจงรักภักดีที่มีต่อนายหญิงแห่งบุปผา และความเมตตาที่มีต่ออาณาจักรแห่งใหม่ Ferigees ตัดสินใจที่จะเสียสละตนเอง\nญิณยิ่งใหญ่เมินซึ่งคำรั้งจากราชันทรายชาด และขังร่างงดงามของตนไว้ในโซ่ตรวนอันหนาวเหน็บ\nแปรเปลี่ยนเป็นผนึกราวกับแก้วคริสตัล เพื่อระงับโทสะของทะเลทราย และใช้รูปลักษณ์ที่ไม่มีวันเปลี่ยนแปลงมาปกป้องเมืองของมนุษย์...\n\n\"ถึงกระนั้น สรรพสิ่งก็มีเวลาของตน สรรพสิ่งย่อมมีวันเปลี่ยนผัน วันนี้พึ่งพากันและกัน พรุ่งนี้อาจทอดทิ้งอีกฝ่ายเหมือนกัน\"\n\"สูญสิ้นอิสระที่ญิณแสนภาคภูมิใจ สูญเสียร่างกายที่ใช้เสพความรักและสุขสันต์ สติเริ่มเลือนรางไปตามกาลเวลา\"\n\"นางไม้แห่งบงกชใช้วาจาโป้ปดหวานเชื่อมล่อลวงราชาชาวมนุษย์สู่กลอุบาย ส่วนราชันทรายชาดเองก็จมดิ่งลงสู่ฝันแห่งความบ้าคลั่ง...\"\n\"ข้ารอคอยมาโดยตลอด เอาแต่เฝ้ารออยู่ในห้วงฝันอันไร้ซึ่งการหลับใหล... รอให้ราชาแห่งผืนทรายทำตามคำสัญญาตั้งแต่ครั้นโบราณ\"\n\nร่างที่ถูกตรึงภายในจักรกลรูปลักษณ์อัปลักษณ์ ยังคงเฝ้าหวังว่านายหญิงแห่งตนจะตื่นขึ้นจากนิทรารมณ์\nนางปกปักรักษาความฝันที่แตกสลายของดินแดนแห่งทรายอย่างเงียบงัน โดยโอบกอดความหวังอันน่าเศร้านี้ไว้\nแม้ว่าน้ำแร่จะมีเศษทรายกรวดรสขมปะปน แม้ว่าโอเอซิสจะถูกทรายทับถมกลืนหายไป...\nท่ามกลางแรงเคลื่อนตัวอันเป็นนิรันดร์ของเครื่องจักรกลนั้น ยังคงคอยฟังฝีเท้าที่จะนำมาซึ่งความเปลี่ยนแปลงอยู่\n\n\"แต่อาจารย์ตาบอดท่านนี้เอ๋ย ข้าที่เป็นทาสซึ่งถูกโซ่ตรวนตั้งแต่เกิดนั้น ข้าผู้ซึ่งสูญสิ้นไปทุกอย่างตั้งแต่เด็กนั้น...\"\n\"ข้าที่ถูกโชคชะตาซึ่งยากจะคาดเดาดั่งเนินทรายทอดทิ้งผู้นี้ ยังมีสิทธิ์รอต้อนรับโอกาสเปลี่ยนผันของชีวิตอีกหรือ?\""
	},
	"circlet": {
		"name": "Legacy of the Desert High-Born",
		"relicType": "EQUIP_DRESS",
		"relicText": "Circlet of Logos",
		"description": "ต่างหูที่ทำขึ้นจากทองอำพัน และฝังด้วยอัญมณี เปล่งประกายแสงที่น่าพิศวงออกมา",
		"story": "คนค้าขายที่หลีกเลี่ยงพายุทรายเอ๋ย เหตุใดไม่รับฟังถ้อยคำของคนแก่ตาบอดผู้นี้...\nถ้อยคำในอดีตของเมือง Gurabad ถ้อยคำกงเกวียนกำเกวียนที่ชาวเมืองแสวงหา\nถ้อยคำถึงขุนนางที่เรืองอำนาจที่ถือกำเนิดใหม่ ถ้อยคำถึงบริวารใต้พระราชวัง\n\nตำนานกล่าวไว้ว่าเมื่อเมือง Gurabad อุบัติขึ้น ราชาแห่งมวลมนุษย์รวมโอเอซิสมากมายเข้าเป็นหนึ่งเดียว\nจากนั้นเป็นต้นมา ชนเผ่าที่กระจัดกระจายและอาณาจักรที่มีอายุขัยแสนสั้น ล้วนยอมจำนนต่อ Ormazd เพียงผู้เดียว\nOrmazd ได้น้อมรับราชันทรายชาดให้มาเป็นผู้ปกครอง ทั้งสร้างพระราชวังและศาลาสักการะ\nพรากผู้คนจากชนเผ่ามาเป็นทาส ทั้งแรงงานจากเขตย่อยและเรียกร้องบรรณาการจากเมือง...\nบ้านเมืองเจริญรุ่งเรือง ทั้งขุนนางและทาสล้วนถูกปกคลุมไปด้วยร่มเงาเฉกเช่นเดียวกัน\n\nสนมญินยืนอยู่บนหอคอยสูงทอดสายตาไปยังเหล่าปุโรหิตและทาสเล็กจิ๋วราวกับฝูงมดและตั๊กแตน พลางถอนหายใจด้วยความเศร้า\nในฐานะผู้รับใช้ของเทพบุปผา เชื่อว่าตนได้เลือกราชาในอุดมคติแล้ว แต่มิได้ปรารถนาให้เขาถูกครอบงำด้วยความหลงระเริง\nดังนั้นญินจึงได้เสนอคำแนะนำที่อ่อนโยนยามอยู่บนเตียง พยายามโน้มน้าวให้ราชาเปลี่ยนใจอย่างเปล่าประโยชน์...\nในทางกลับกัน Ormazd ถือว่าการเป็นทาสถือเป็นข้อตกลงและเป็นกฎอันเป็นที่แน่นอน จึงกล่าวโทษคำตักเตือนของคู่รัก\n\n\"การมอบความรักของตนเองให้ เพื่อเคียงคู่กันตลอดไปเป็นดั่งความกระหายที่ไร้สิ้นสุด\"\n\"ขอความฝัน, ขอบ้าน และขอเพื่อที่คนที่รักอย่างสุดใจ จะก้าวข้ามความฝันที่เหนือมนุษย์ธรรมดา\"\n\"แต่ตอนนี้ คู่รักกำลังจมอยู่ในความโลภและความหน้าซื่อใจคด ค่อย ๆ เปลี่ยนให้กลายเป็นเผด็จการ\"\n\"เพื่อบรรเทาความคับข้องใจและโทสะของการถูกทรยศ ข้าจะกำหนดให้มีการขับไล่เป็นเวลาสามชั่วโคตร\"\n\nญินถอดต่างหูที่ทรราชมอบให้อย่างเงียบ ๆ เพื่อแสดงความมุ่งมั่นของนาง\nในใจที่เย็นชามีกลอุบายที่จะใช้ลงโทษคนรักอยู่นานแล้ว\n\n\"Xiphos ลูกของข้าเอ๋ย ความแค้นเหมือนเปลวไฟแผดเผาลุกลามดั่งเพลิงป่าและหลงเหลือทิ้งไว้เพียงเถ้าถ่านแห่งความบ้าคลั่ง\"\n\"ความรักที่ต้องหวาดระแวงนั้นอันตรายยิ่งกว่านัก สิ่งชั่วร้ายมากมายในโลกนี้เกิดจากความรักที่คลั่งไคล้...\""
	}
}