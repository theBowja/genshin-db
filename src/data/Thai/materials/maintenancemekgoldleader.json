{
	"name": "จักรกลบำรุงรักษา - ผู้นำทองอร่าม",
	"description": "จักรกลช่วยเหลือขนาดกะทัดรัด ที่พัฒนาขึ้นเพื่อช่วยจักรกลเครื่องลานสำหรับกิจกรรมใต้น้ำ และเพิ่มอัตราการทำงานโดยรวมของกองเรือ เป้าหมายเดิมในการออกแบบคือเพื่อกำจัดขยะ เศษซากพืชต่าง ๆ ที่อยู่ใต้น้ำ และเพื่อป้องกันไม่ให้พวกมันไปติดอยู่บนชิ้นส่วนสำคัญของจักรกลเครื่องลาน ซึ่งนั่นจะช่วยลดโอกาสขัดข้องของจักรกลเครื่องลานได้ ถ้าพิจารณาจากอีกมุมมองหนึ่ง พวกมันเองยังสวมบทบาทเป็น \"พนักงานทำความสะอาดใต้น้ำ\" ซึ่งเป็นประโยชน์ต่อระบบนิเวศของ Fontaine อย่างไม่ต้องสงสัยอีกด้วย\nเมื่อเทียบกับรุ่นอื่น ๆ แล้ว จักรกลบำรุงรักษา \"ผู้นำทองอร่าม\" ที่พิเศษนี้ ได้ใช้ตัวเรือนสีทองวาวใสพร้อมอุปกรณ์ควบคุมแบบพิเศษ ในการคาดการณ์ของทีมพัฒนา ตอนปฏิบัติการในภูมิประเทศใต้น้ำที่ค่อนข้างซับซ้อน จักรกลบำรุงรักษาประเภทนี้สามารถทำหน้าที่เป็น \"สถานีสั่งการรีเลย์\" ที่มีประสิทธิภาพสูงได้ มันรับและแจกจ่ายคำสั่งประเภทต่าง ๆ ที่ออกโดยผู้ควบคุมไปยังจักรกลบำรุงรักษาโดยรอบ เรียกว่าเป็นจักรกลสำคัญเทียบเท่ากับ \"ผู้นำ\" เลยก็ว่าได้\nแต่อย่างไรก็ตาม ผลพวงจากการปิดตัวลงของโครงการจักรกลบำรุงรักษา ทำให้ \"จักรกลผู้นำ\" พวกนี้สูญเสียความสำคัญไป เหลือเพียงรูปลักษณ์สีทองวาวใสที่แยกแยะได้อย่างชัดเจน ทำให้พวกมันมีคุณค่าต่อการสะสมอย่างยิ่งในสายตาของชาวประมงบางส่วน",
	"sortorder": 3029,
	"rarity": "3",
	"category": "EXCHANGE",
	"materialtype": "ปลา",
	"source": [
		"ได้รับจากการตกปลา"
	]
}