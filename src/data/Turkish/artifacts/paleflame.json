{
	"name": "Sönük Alev",
	"rarity": [
		"4",
		"5"
	],
	"2pc": "Fiziksel Hasar %25 artar.",
	"4pc": "Bir Element Becerisi bir düşmana isabet ettiğinde, 7 saniyeliğine Saldırı %9 artar. Bu etki 2 kademeye kadar birikir ve 0,3 saniyede bir tetiklenebilir. 2 kademeye ulaşıldığında, 2'li set etkisi %100 artar.",
	"flower": {
		"name": "Lekesiz Çiçek",
		"relictype": "Yaşam Çiçeği",
		"description": "Sert ve mavi olan yapay bir çiçek. Taç yaprakları asla solmayacak ve rengini kaybetmeyecek.",
		"story": "\"Beni şaşırtıyorsun. Vücudun insan vücudu ama içinde böylesine bir güç taşıyorsun.\"\n\"Akacak gözyaşın, dökecek kanın olmadığını söylüyorsun ama elbette ki bunun nedeni içinin bir yangın yeri olması...\"\n\"Vücudun uzun süredir yaralarla kaplı olsa da, şimdi şiddetli alevler bir kor gibi gözlerinden ve yaralarından akıyor.\"\n\"Ama konudan saptık sanki. Dumanı takip ederek senin izini sürdüm çünkü seninle anlaşmaya varmak istediğim bir konu var...\"\n\"Bırak seni tüketen alevler Majestelerinin lütfuyla sönsün. Ne dersin?\"\n\nİlk Fatui üyesi, içindeki yaşam alevinin neredeyse söndüğü genç bir kadına güç verdi.\nKadın da çılgın hayal gücünde yozlaşmış bir geçmiş ile kusursuz bir gelecek arasındaki çizgiyi gördü...\n\n\"Anlıyorum. O halde buz, silinmiş geçmişimin yerini alıp bu ölümsüz alevleri söndürsün.\"\n\"Karanlık yozlaşma ile dünyanın, insanların, canavarların acısı ve taşıdıkları günahların hepsi bu buzla arınsın.\"\n\nAma buna rağmen, kalbinde saf beyaz bir alev yanmaya devam etti...\n\n\"Sen, senin Çariçe'n ve ben aynı amacı taşıyoruz.\"\n\"Bu dünyadaki bozuklukların kaynağını temizlemek: Dar görüşlü, bilgisiz tanrılar ile Hiçliğin karanlığı ve yozlaşmaları.\"\n\"Pekala. Ortak amacımızı gerçekleştirme konusunda verimli olmak için elimden geleni yapacağım.\"\n\"Tepeden tırnağa bembeyaz giyinsem bile, varlığımın her karışında leke bırakan eski ölmüşlerin külleri asla temizlenemez.\""
	},
	"plume": {
		"name": "Bilge Doktorun Tüyü",
		"relictype": "Ölüm Tüyü",
		"description": "Eşsiz bir keskinliğe sahip olan uğursuz bir tüy. Belki de bilinmezi simgeliyordur.",
		"story": "\"İnsan, belli bir karmaşıklık seviyesine sahip bir makinadan başka bir şey değil.\"\nBöylece, bilgeliğin kaynağında kendi kürsüsünden gençliğini ilan etti.\nBiri bu makinanın bir parçasını söküp geliştirse,\nmakinanın performansı büyük oranda artabilirdi.\nBir Önsezi olsun olmasın, fiziki durumları ve savaş becerileri göz önüne alınmadan,\n\"Geliştirilmiş insanlar\" ortalamanın çok üzerinde bir güç sergilerdi.\n\nAykırı biri olarak suçlanma ve bilgeler grubundan kalıcı olarak atılma riskine rağmen,\ngenç, araştırma notlarının kenarına doğrudan şu düşünceleri not etti:\nI. Beklendiği gibi, Akademinin çalışma tarzını göz önüne aldığımızda araştırmada çığır açacak bir ilerleme mümkün değil.\nII. Yine de kovulmak bir kayıp olur. İnsanın araştırmaya imkan sağlayan bir ortama ihtiyacı var.\n\nİlk Fatui, sapkınlık dedikodularının ardından onun izini sürdü...\n\n\"Sadece geliştirilmiş bir insan mı? Yüce ulusun bana yeterli kaynak ve bolca zaman verebilirse, tanrı dediğin şeyi bile üretirim. Ne dersin?\"\nSıvı altın gibi parlayan çölde Snezhnayalı bir diplomata sordu:\n\"Sen de bana Akademinin davrandığı gibi mi davranacaksın? Bana canavar veya deli mi diyeceksin?\"\n\"Yoksa yurdumdaki hemşehrilerimin bana davrandığı gibi davranıp, yabalarla ve sopalarla beni mi kovalayacaksın?\"\n\nAncak...\n\"Pekala. O halde artık ortağız.\"\n\"Unvanına gelince, şuna ne dersin...\"\nAldığı unvanın ironisiyle tamamen gafil avlanan genç adam, çok komik bir kahkaha patlattı."
	},
	"sands": {
		"name": "Donmuş Zaman",
		"relictype": "Kadim Kum Taneleri",
		"description": "Kapağı açılamayan bir cep saati. Yine de zamanın amansız akışıyla yelkovanı akrebi kovalamaya devam ediyor.",
		"story": "Para dünyanın can suyudur ve paranın geçtiği yollar da dünyanın atardamarıdır.\nO halde dünyanın merkezi de altından bir kalptir.\n\nO, ayrıcalıklılardan biri değildi ve yalnızca dünyevi gücün peşinde olabilirdi.\nAma paranın tanrılar için bir anlamı olmasa da,\nkullandıkları diğer sayısız güçle birlikte parayı da sıkıca ellerinin altında tuttular.\n\nBelki de bir zamanlar yoksul olduğu için parayı arzuluyordu\nya da belki de tanrıların ona hiç sevgi göstermemiş olması, onun içindeki direnme arzusunu körüklemişti...\n\n\"Bu paraların geldiği diyarın insanları, her şeyden önce sözleşmelere saygı duyar.\"\n\"Para uğruna, ben de aramızdaki sözleşmeye saygı duyuyorum...\"\n\"Her mübah yola başvurarak, tüm dünyaya para pompalayan bir kalp olacağız.\"\n\"Ve zamanı geldiğinde, bu kalbin atışı yalnızca bizim isteğimizle duracak.\""
	},
	"goblet": {
		"name": "Üstün Kadeh",
		"relictype": "Eonotem Kadehi",
		"description": "Karmaşık bir kadeh. Yeni görünümünden hiç ödün vermiyor.",
		"story": "Doğduğunda herkesten daha güzel bir yüzü vardı.\nKaderine ise uzun bir hayat ve içi boş bir irade yazılmıştı.\n\nKutsal bir şekilde yaratılmış yüce bir varlıktı ama değersiz bir artık gibi bir kenara atılmıştı.\nYine de bilinmeyen bir hata nedeniyle uykudan uyandı.\nÖlümlüler diyarını dolanmaya başladı.\n\nFatui onu bulmadan önce, uzun yıllar boyu oradan oraya sürüklenip durdu.\nZaman içerisinde deneyimlerinden öğrendikleri ise şuydu:\n\n\"Ben diğerlerinden üstün bir 'insanım'.\"\n\"Tanrılar bile kaderime müdahale etmeye cesaret edemez.\"\n\"Ne bir ölümlü, ne tanrı ne de kaderin kendisi beni yargılayabilir.\"\n\"Kalan günlerimi nasıl istersem o şekilde yaşamakta özgürüm.\"\n\n\"Maske takan insanlarla çok eğlendiğim için...\"\n\"Onlardan biri olayım diyorum.\""
	},
	"circlet": {
		"name": "Alaycı Maske",
		"relictype": "Logos Tacı",
		"description": "Yüzü kapatan ve duyguları gizleyen bir maske.",
		"story": "Madem yoldaşlarımın kanı temizlenemiyor, o zaman ben de kaderin yüzüne gülen Soytarı olurum.\nÖğrenme seviyem bilgelerle kıyaslanamayacağı için, önceki hükümdarın lütfunu alamadım.\nBu yüzden onları kutsal gazabın, yıkımın ve aptallığın habercisi olan günah perdesini yırtmaktan alıkoyamadım...\nO halde ben aptal değil, bir Fatui üyesi olacağım ve benliğimi, acımı anlayan Majestelerine adayacağım...\n\nAdım Soytarı Pierro. Lütfen söyleyeceklerimi dinle:\n\nMağrur Fatui yoldaşlarım, kalplerinizin öfke ateşiyle ve sonsuz kış soğuğuyla dolu olduğunu biliyorum.\nHer birimiz, bu dünyanın temel prensiplerinin saçma vurdumduymazlığına tanık olduk.\nBu yüzden bu değersiz dünyada maskelerimizi takıp ilerleyelim ve kaderin kurallarını baştan yazalım."
	}
}