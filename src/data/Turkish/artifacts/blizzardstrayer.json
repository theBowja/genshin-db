{
	"name": "Kış Gezgini",
	"rarity": [
		"4",
		"5"
	],
	"2pc": "+%15 Buz Hasarı Bonusu.",
	"4pc": "Bir karakter, Buzdan etkilenen bir düşmana saldırdığında, karakterin Kritik Oranı %20 artar. Düşman Dondurulmuş durumdaysa Kritik Oranı %20 daha artar.",
	"flower": {
		"name": "Kardelenin Hatırası",
		"relictype": "Yaşam Çiçeği",
		"description": "Bir zamanlar buzullarda yetişen, buzlarla kaplı ve soyu tükenmiş bir çiçek. En gururlu ve kibirli savaşçılar bile onun önünde boyun eğerlerdi.",
		"story": "Ebedi ayazda açmış ve nazik bir çift el tarafından koparılmış bir çiçek.\nBu çiçeği gördükten sonra, yağan karların bile aslında ne kadar sıcak olduğunu fark edebilirsin.\n\n\"Bu dördüncü freski senin için hazırladım. Suretin sonsuza dek bu duvarda kalacak.\"\n\"Bu fresk için ve herkesin iyiliği için seni bekleyeceğim. Dönebilmen için dua edeceğim...\"\n\nKız, boş duvarın önünde gülümseyerek durdu ve kahramanın göğsüne ufak bir çiçek iliştirdi.\nZarif ve telaşsız biriydi. Ölüm, karşısında dikilse bile hiçbir tepki vermezdi.\n\nBuzkıran'ın cesareti unutuldu ve Kuzey'in fırtınalarında gömülü kaldı.\nO zamandan beri karlar erise de bu çiçek hiç solmadı."
	},
	"plume": {
		"name": "Buzkıranın Azmi",
		"relictype": "Ölüm Tüyü",
		"description": "Soğuk aurası olan bir tüy. Karla kaplı ovalarda ve buzul tepelerde esen rüzgarı adeta iliklerine kadar hissedebiliyorsun.",
		"story": "Buz gibi soğuk bir tüy. Aslında bu kış soğuğunda buralarda yaşayamayacak olan yırtıcı bir kuştan düşmüş.\nTüye dokununca kar fırtınasının içinden yükselen çığlıkları duyabiliyorsun adeta, çaresiz kalmış fakat pes etmemişlerin çığlıklarını.\n\nNe dinlenecek ne de barınacak bir yeri olmayan kuş, fırtınalara göğüs germişti.\nBu tüy ise yoğunlaşan buz ve karın arasında kalmış, inci gibi buz taneleriyle kaplanmıştı.\n\nUçan bir şahinden buz gibi soğuk rüzgarların şiddetle yolduğu bir tüy.\nBir süre havada süzülmüş, daha sonra buzun ağırlığıyla yere çökmüştü.\n\n\"İnanıyorum ki bu hayat dolu kuşlar da seni takip edecek ve yazlık sarayın yemyeşil bahçesine dönecek.\"\n\"Büyük bir soğuk dalgadan kaçanlar ve yuvalarını kaybeden o çocuklar, seninle beraber hayallerindeki yuvaya kavuşacak.\"\n\nOmuzlarında bu denli büyük bir yük taşıyan kahraman, yüzüne kamçı gibi çarpan karın ortasında durdu ve tüyün renginin ne olduğunu çözmeye çalıştı.\nBuzun içine hapsolmuş tüyün rengi her adımda biraz daha solup gidiyordu, tıpkı kahramanın görevi gibi."
	},
	"sands": {
		"name": "Buzlar Diyarının Akıbeti",
		"relictype": "Kadim Kum Taneleri",
		"description": "Savaşçılarının dönüşünü bekleyen bir ulustan kalan bir saat. İçinde akan kum değil, asla erimeyen buz parçalarıdır.",
		"story": "İnce karlarla dolu kadim bir kum saati.\nEn soğuk kış bile zamanın akışını donduramaz.\n\n\"Gökyüzünden inen soğuk hava, zamanın kendisini dondurabilir.\"\nDağlar altında gömülü şehrin dört bir yanında bu efsaneye inanılırdı.\n\nKahraman, rüzgar ve buz duvarının tepesine ulaştığında, gece çökmek üzereydi. Dışarıda kar fırtınası esiyordu.\nBu beyaz rüzgarı, ne güneş ne de ayın ışığı kolayca delebilirdi.\nEn kasvetli fırtına bile zaman ırmağını donduramaz.\n\nO irade karların yedi kat altında gömülü de olsa solmayacak.\nEn yüce kahraman bile bir gün unutulacak."
	},
	"goblet": {
		"name": "Buzul Nakışlı Asalet",
		"relictype": "Eonotem Kadehi",
		"description": "Buzdan oyulmuş, kış kadar soğuk ve yakıcı bir kadeh. Önceki sahibi ondan dondurulamaz içki içerdi.",
		"story": "Yabancı, dondurucu kış soğuğunda bir başkası uğruna umudun peşinde düştü yollara.\nİçkisini içtiği bardak bile buzdan oyulmuştu.\n\nBardaktan içtiği acı şarabın her yudumu, sanki bir buz parçası yutmuş gibi batıyordu boğazına.\nŞüphesiz sıradan biri bu histen rahatsız olurdu fakat suskun kahramanımız için bu bir keyifti adeta.\n\nBuz kadar sessiz bir savaşçıydı kendisi, yıldızlardan inen soğuk rüzgarların yolunu bedeniyle kesiyordu.\nOnun tarafından korunmaya dayanamayan ressam kız, sevdiği adama son talimatlarını verdi:\n\n\"Olur da korku ve çaresizlik içinde boğulmuş hissedersen kendini, olur da geri dönemeyecek hale gelirsen...\"\n\"O halde lütfen hayatına devam et. Kıyametimize ilerlerken eşlik etme bize. Sen de karların arasında solup gitme.\"\n\nYolculuğuna hazırlanmak için acı şarabından bir yudum aldı savaşçı. Kızın yaşlı gözlerine daha fazla bakamadı.\nArdından karlarla ve hikmetlerle dolu bir ülkeye doğru bitmek bilmeyen bir yolculuğa koyuldu."
	},
	"circlet": {
		"name": "Kırağının Yankısı",
		"relictype": "Logos Tacı",
		"description": "Soğuğu fethetmek isteyen kadim bir kahramanın tacı. Önceki sahibinin kara kışa karşı olan cesaretinin bir kanıtı.",
		"story": "Kahraman, gömülü şehrin kurtulma ihtimali olduğu umuduna sıkı sıkı tutunarak çıkmıştı yola.\nKış tacını takmış ve amacına giden yola koyularak uçsuz bucaksız kar fırtınasının arasında gözden kaybolmuştu.\n\nDağlık şehirle yaptığı anlaşmanın ve onların masum gözlerinin yükünü omuzlarında taşıyordu kahraman. Yine de bir kez olsun buz perdesinin ötesindeki bilinmezliği düşünüp korkuyla titremedi.\nBir zamanlar yemyeşil olan dağ yamacı ve göklerden artık inmeyen lütuf... Bunları düşünmek bile kahramana ne olursa olsun devam etme gücü veriyordu.\n\n\"Buzla mühürlenmiş kapıyı geçip koridorlardan derinliklere yürüyünce,\"\n\"Gümüş beyazı bir dalı koparacak ve bu karlı diyara umut getirecek.\"\n\nKız halkını teselli etmek için şarkılar söyleyip kahramanını yad ediyordu.\nOnun geri döneceğine, yanında hayat dolu bahar havasını ve sarsılmaz umudu da getireceğine inanıyordu.\n\nFakat karların arasında yürüyen kahraman zamanında dönemeyecekti.\nKahraman, kar fırtınaları arasında toza dönüşen topraklarda, nefret dolu sözlerle anılacak ve kaçıp gitmekle suçlanacaktı."
	}
}